<!DOCTYPE html>
<html lang="hu">
<head>
 <meta charset="utf-8" />
<title>Egyéni konfliktuskezelési preferenciák azonosítása, előnyök-hátrányok feldolgozása</title>
<body>
    <h1> Egyéni konfliktuskezelési preferenciák azonosítása, előnyök-hátrányok feldolgozása</h1>

    <p>  "8. Konfliktusok a szervezetben A fejezet célja, hogy: • megkülönböztesse a szervezet szempontjából a jó és a rossz konfliktusokat, • bemutassa az egyéni és szervezeti szintű konfliktusok kezelésének modelljeit, • bemutassa a konfliktuskezelés lehetséges eszközeit, A szervezetek tele vannak konfliktusokkal. A hagyományos vezetésfelfogás a konfliktusokat a szervezetek negatív jelenségének tekintette, olyan rossz dolognak, amit lehetőleg el kell kerülni. A Human Relations ezzel szemben azt vallotta, hogy a konfliktusok természetes velejárói a csoportok és szervezetek működésének, ezért el kell fogadni létüket, és meg kell tanulni együtt élni velük, kezelni azokat. Napjaink konfliktusfelfogása ezen is túllép: bátorítják a konfliktusok felszínre kerülését, mert a harmónia egyben a változatlanság, a változás képességének hiánya is. E felfogás szerint a szervezeteknek és csoportoknak meg kell találni a konfliktus és harmónia dinamikus egyensúlyát, hogy megőrizzék változási képességüket, kreativitásukat."  </p><hr>

    <a href="https://regi.tankonyvtar.hu/hu/tartalom/tamop425/2011_0001_543_07_A_szervezeti_magatartas_alapjai/ch11.html ">Tovább</a>




</body>